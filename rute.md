---
layout: page
title: Rute 
toc: true
---

Denne side indeholder vores planlagte og faktiske ruter, samt nogle af de overvejelser vi havde før og efter turen. Hvis du overvejer at planlægge din egen tur, så er vores bedste råd at sætte god tid af til at ruteplanlægge. Det kan være fristende bare at kopiere andres rute, men den viden og læring man får fra at lave sin egen rute er uvurderlig. Man kommer uanset hvad til at ændre i sine planer undervejs, så på forhånd at kende området og have taget stilling til mulige plan B'er er en kæmpe hjælp. Det er dog en proces der tager tid, så væbn dig med tålmodighed!


# Ruteplanlægning
Det er ekstremt vigtigt at gøre sig klart, hvad ens mål med turen er. Går man efter at gå den hurtigste rute, den flotteste? Vil man bare gerne være længe på tur, eller er altafgørende at komme til Nordkapp? Vi gik ikke efter at slå nogen rekorder, men ville bare gerne have en sjov og lang tur. Vores erfaring er, at når der gik for meget målfeber i os, blev det mindre sjovt og mere streset. Mærk efter, og sørg for at have reflekteret over dette og at forventningsafstemme hvis I skal flere på tur. 

Når du laver din egen rute, er det vigtigt at sætte sig ind i hvor der er mulighed for nødly, og hvad mulige plan B'er der findes. Lad derfor være med bare at kopiere andres rute, men brug tiden på at sætte dig ned før turen og lære landskabet og mulighederne at kende - det kan redde dit liv. 

Vi brugte en blanding af [UT](https://ut.no){:target="_blank"} og [OutdoorActive](https://outdooractive.com){:target="_blank"} til at tegne ruter og lave GPX filer. UT er nice fordi den viser DNT's rutenet og hytter, men den dækker kun Norge. OutdoorActive dækker bredere, men kan være lidt mere vanskelig at tegne i (husk at brug deres "Topo" kort). 

På turen havde vi lagt ruterne ind på en GPS/nødsender samt på Topo GPS app'en på vores telefoner. Det gjorde det lidt nemmere at navigere under dårligere forhold, og at tegne nye/alternative ruter ind undervejs. 

## Etaper

Hviledage i starten/slutning af etaperne er ikke medregnet i tabellen nedenfor, men vejrfaste dage/hviledage undervejs tæller med. I starten havde vi brug for en hel hviledag om ugen, men til sidst kunne vi gå i flere uger og nøjes med en halv. Vi brugte i alt 135 dage fra start til slut. Ud af dette var 26 hvile/vejrfaste/vente/praktiske dage.

Klik på etapen for at gå til etapebeskrivelsen/ruteovervejelser. En "📦" indikerer at vi fik depotkasser ved starten af etapen. Se [depoter](#depoter) for flere detaljer. 

<table>
  <thead>
    <tr>
      <th>Etape</th>
      <th>Fra</th>
      <th>Til</th>
      <th>Estimeret dage</th>
      <th>Dage</th>
    </tr>
  </thead>
  <tbody>
    <tr>
      <td><a href="#agder-sør">1: Agder sør 📦</a></td>
      <td>Lindesnes</td>
      <td>Ljosland</td>
      <td>3</td>
      <td>7</td>
    </tr>
    <tr>
      <td><em>Noter</em></td>
      <td colspan="4">Kan gøres meget kortere. Vi ventede længe på en pakke og Lasse var syg.</td>
    </tr>
    <tr>
      <td><a href="#setesdal">2: Setesdal og Sirdalsheiene 📦</a></td>
      <td>Ljosland</td>
      <td>Haukeliseter</td>
      <td>8-10</td>
      <td>14</td>
    </tr>
    <tr>
      <td><em>Noter</em></td>
      <td colspan="4">Meget mild vinter, så ikke frosne vand gav mange omveje. Kan gøres hurtigere med bedre form (og forhold).</td>
    </tr>
    <tr>
      <td><a href="#hardangarvidda">3: Hardangervidda 📦</a></td>
      <td>Haukeliseter</td>
      <td>Finse</td>
      <td>5-6</td>
      <td>6</td>
    </tr>
    <tr>
      <td><a href="#skarvheimen">4: Skarvheimen</a></td>
      <td>Finse</td>
      <td>Tyinkrysset</td>
      <td>4-5</td>
      <td>6</td>
    </tr>
    <tr>
      <td><a href="#jotunheimen">5: Jotunheimen og Gudbrandsdalen 📦</a></td>
      <td>Tyinkrysset</td>
      <td>Sulseter</td>
      <td>6-7</td>
      <td>6</td>
    </tr>
    <tr>
      <td><a href="#rondane">6: Rondane</a></td>
      <td>Sulseter</td>
      <td>Folldal</td>
      <td>3-4</td>
      <td>4</td>
    </tr>
    <tr>
      <td><a href="#folldal">7: Folldal-Røros</a></td>
      <td>Folldal</td>
      <td>Røros</td>
      <td>4-6</td>
      <td>6</td>
    </tr>
    <tr>
      <td><a href="#roros">8: Røros-Storlien 📦</a></td>
      <td>Røros</td>
      <td>Storlien</td>
      <td>4-5</td>
      <td>8</td>
    </tr>
    <tr>
      <td><em>Noter</em></td>
      <td colspan="4">Ganske vanskelige forhold og flere vejrfaste dage</td>
    </tr>
    <tr>
      <td><a href="#skjakerfjella">9: Skjækerfjella</a></td>
      <td>Storlien</td>
      <td>Gaundalen</td>
      <td>4-6</td>
      <td>6</td>
    </tr>
    <tr>
      <td><a href="#lierne">10: Blåfjella og Lierne</a></td>
      <td>Gaundalen</td>
      <td>Røyrvik</td>
      <td>4-6</td>
      <td>6</td>
    </tr>
    <tr>
      <td><a href="#borgefjell">11: Børgefjell 📦</a></td>
      <td>Røyrvik</td>
      <td>Hattfjelldal</td>
      <td>4-5</td>
      <td>5</td>
    </tr>
    <tr>
      <td><a href="#okstindan">12: Okstindan</a></td>
      <td>Hattfjelldal</td>
      <td>Graddis</td>
      <td>10-11</td>
      <td>10</td>
    </tr>
    <tr>
      <td><em>Noter</em></td>
      <td colspan="4">Længe vejrfast</td>
    </tr>
    <tr>
      <td><a href="#padjelanta">13: Sulitjelma og Padjelanta 📦</a></td>
      <td>Graddis</td>
      <td>Ritsem</td>
      <td>8-9</td>
      <td>7</td>
    </tr>
    <tr>
      <td><a href="#abisko">14: Abisko</a></td>
      <td>Ritsem</td>
      <td>Abisko</td>
      <td>5-6</td>
      <td>5</td>
    </tr>
    <tr>
      <td><a href="#dividal">15: Øvre Dividalen 📦</a></td>
      <td>Abisko</td>
      <td>Kilpisjavri</td>
      <td>5-6</td>
      <td>8</td>
    </tr>
    <tr>
      <td><em>Noter</em></td>
      <td colspan="4">Tunge forhold og en tur til lægevagt</td>
    </tr>
    <tr>
      <td><a href="#kilpis">16: Kilpis-Masi</a></td>
      <td>Kilpisjavri</td>
      <td>Masi</td>
      <td>6</td>
      <td>5</td>
    </tr>
    <tr>
      <td><a href="#finnmark">17: Finnmarksvidda 📦</a></td>
      <td>Masi</td>
      <td>E6 Olderfjord</td>
      <td>6</td>
      <td>6</td>
    </tr>
    <tr>
      <td><a href="#mageroya">18: Magerøya</a></td>
      <td>E6 Olderfjord</td>
      <td>Nordkapp</td>
      <td>5</td>
      <td>5</td>
    </tr>
    <tr>
      <td><em>Noter</em></td>
      <td colspan="4">Både Finnmark og Magerøya kan snildt gøres en dag kortere</td>
    </tr>
  </tbody>
</table>

Summa summarum: De estimerede tider passede i udgangspunktet fint, men dårligt vejr/skader kan ødelægge enhver tidsplan. Planlæg med bufferdage. 

## Rute

**Planlagt rute**

Se de individuelle etaper på OutdoorActive [her](https://out.ac/IXaFqX){:target="_blank"}. <br>
Download en samlet GPX fil af vores planlagte rute [her](/assets/maps/sorted_npl_planlagt.gpx).
{: .box-note}


**Faktisk rute**

{: .box-note}
Download en GPX fil (med trace cirka hvert 30. minut) med vores faktiske rute [her](/assets/maps/sorted_NPL.gpx).

Intet går jo som bekendt som planlagt. Den faktiske rute vi gik kan ses på kortet herunder sammen med den planlagte rute. Du kan med fordel ændre kortet til "OSM topo (OpenTopoMap)" for bedre at se højder. 

<iframe src="/assets/maps/faktisk_planlagt.html" width="100%" height="600" style="border:none;"></iframe>

Kortet herunder viser de individuelle dagsetaper. Hold musen over dagsetaperne/datoen i siden for at highlight etapen på kortet. 

<iframe src="/assets/maps/faktisk_tur.html" width="100%" height="600" style="border:none;"></iframe>



## Inspiration og ressourcer
Der er mange andre gode folk der har delt deres Norge på langs oplevelser og ruter, som vi har taget meget inspiration fra. Tjek fx:

* [norgepaalangs.info](https://norgepaalangs.info/): En samlet oversigt over de fleste der har gået Norge på langs. Indeholder information om tidsforbrug, links til andres blogge mv. 
* [bergits.no](https://bergits.no/category/norge-pa-langs/): Gik Norge på langs i etaper over både sommer og vinter 2018-2019. God information om rutevalg. 
* [breogfjellsport.com](https://breogfjellsport.com/npl/ruta/pagesd41c.html?pageID=50): Gik Norge på langs vinter 2006. Noget information er forældet, men god info og overvejelser om rute - både før og efter turen. 
* [norgepalangsdeluxe](https://norgepalangsdeluxe.wordpress.com/valkommen/fardvag/): Planlagt vinterrute.
* [paalangs2013](https://paalangs2013.wordpress.com/2012/11/15/planlagt-rute/): Planlagt vinterrute.
* [hikingnorth](https://hikingnorth.no/): Går NPL sommer 2025 men meget detaljeret information om ruteplanlægning, depoter, osv.

Derudover er disse sider uundværlige til både planlægning og undervejs på turen:

* [varsom.no](https://www.varsom.no/): Skred- og isvarsler i Norge.
* [skisporet.no](https://www.skisporet.no): Live-status og lokation af præparerede langrendsløyper i Norge.
* [ut.no](https://ut.no/): Kort, DNT-hytteoversigt, og turforslag i hele Norge.
* [snøscooterløyper.no](https://www.snoscooterloyper.no/kart): Information om snøscooterløyper i Norge. 
* [BRP GO (app)](https://www.brp-world.com/dk/da/voresprodukter/can-am-on-road/brugertricks/brp-go-app.html): App til at se snescooterløyper. Kan hente offline kort.
* [skoterleder.org](https://skoterleder.org/): Kort over svenske snescooterløyper.
* [inatur.no](https://www.inatur.no/): Udleje af fjeldhytter i Norge. For det meste samme standard som DNT, bare privat. 
* [längdspår.se](https://www.xn--lngdspr-5wao.se/). Langrendsløyper i primært midt- og Sydsverige.
* [skoterspår.se](https://www.xn--skoterspr-d3a.se/?lat=63.650671002638774&lng=12.580849839854636&zoom=4.5). Snescooterløyper i Midtnorge.

## Print af rute

Vi brugte primært kort og kompas til navigation, og mest GPS for sikkerhed og til at dobbelttjekke ved tvivl. Det er et stort og tidskrævende arbejde at forberede kort til så lang en tur, men heldigvis findes der fine hjemmesider til at gøre dette. 

I Norge brugte vi primært [kartmannen.no](https://kartmannen.no/kartutskrift/). Her kan du uploade en GPX fil, så du relativt nemt kan vælge det rigtige område at printe. Der er også funktioner til at vise brathed/skredfare, svækket is, skiruter, fodruter, og andet godt. Kortene skal laves én side ad gangen, så væbn dig med tålmodighed.

På [Norgeskart](norgeskart.no) kan der også laves kort. Den laver 9 sider på en gang, så man får hurtigere dækket et større område. Til gengæld kræver det lidt oprydning at fjerne de sider der ikke er nødvendige. Er god da man også kan lave kort et stykke ind i Sverige. Understøtter ikke GPX.

I Sverige brugte vi [Lantmäteriets](https://kartutskrift.lantmateriet.se/) tjeneste. Fungerer på mange måder lig Norgeskart - bare i Sverige. 


# Depoter

Før turen fordelte vi al vores preppede mad og udprintede kort i junior-flyttekasser (2 stk. per etape/14-21 dage). Disse blev løbende sendt op til os som vi bevægede os fremad i landet. Depoterne indeholdt udover mad og kort også ting som tensoplast, håndsprit, vaskemiddel, kontaktlinser, osv. 

Vær opmærksom på, at man ikke må sende benzin, batterier, eller tændstikker med posten. 

De planlagte depotsteder kan ses i nedenstående tabel.

| Sted | Adresse | Forventet antal dage | Benzin indkøb | Indkøbsmuligheder | Noter |
|---|---|---|---|---|---|
| Ljosland Fjellstue |  | 9+1 = 10 dage | I pakke | Butik i Åseral | Leveret på vej til Lindesnes |
| Haukeliseter Fjellstue |  | 12+1 = 13 dage | I pakke | Ingen. Fjellstuen sælger smør og ost | Leveret på vej til Lindesnes |
| Tyinkrysset - Tyin Filefjell | Tyin Filefjell Grøvstølvegen 43, 2985 Tyinkrysset, Norway | 12+1 = 13 dage | Intersport Filefjell | Butik i byen | Pakken blev leveret til en butik 30km væk. Fik hjælp af flinke receptionisterne til at skaffe den. Overvej andre muligheder eller vær sikker på at pakken bliver leveret på stedet. |
| Folldal - Folldal fjellhotel | Folldal Fjellhotel, Storhøseter, N-2580 Folldal, Norway | 10+1 = 11 dage | Fjelltid Folldal | Butik i byen. Der kan også handles i Vinstra | NOTE: fik ikke denne leveret, men fik tilsendt i Røros i stedet. |
| Dalådalen (Meråker) - Turifoss Camping | Turifoss Camping, Dalåmoveien 341, 7530 Meråker, Norway | 11+1 = 12 dage | Europris i Meråker | Vi gik over Storlien. Indkøbsmuligheder begge steder | NOTE: fik ikke denne leveret, men klarede os fra Røros til Røyrvik i stedet. |
| Røyrvik - Limingen gjestegård | Limingen Gjestegård, Dærgaveien 15, 7898 Limingen, Norway | 16+1 = 17 dage | Røyrvik auto/benzinstation | Butik i byen. Også mulighed for at handle i Nordli/Sandvika | Mulighed for tøjvask |
| Graddis Fjellstua | Graddis Fjellstua, Graddisveien 205, 8255 Røkland, Norway | 14+1 = 15 dage | Mulighed for depot, kan forsøge at skaffe benzin | Ingen. Mulighed for indkøb i Hattfjelldal | Kontakt forinden angående benzin |
| STF Abisko Turiststation | STF Abisko Turiststation Abisko Turiststation 2 SE98107 Abisko Sweden | 11-14 + 1 = 12-15 dage | Primus powerfuel i butik | Butik i byen | Mulighed for tøjvask |
| Nærbutikken Maze | 9525 Hiersaluokka, 9525 Máze, Norge | 10-13 + 1 = 11-14 (12) dage | Ikke mulighed for benzin | Butik i byen |  |


Vi endte med IKKE at få leveret i hverken Folldal eller Meråker, da vi mødtes med Solvejs familie på en kort skiferie da  vi nåede Røros, og fik dem til at tage forsyninger med. Dette passede med at springe depotet i Folldal over, rykke depotet til Røros, og springe depotet i Meråker over. 


### Tips

<div markdown="1" class="box-note">
- Overvej at købe størstedelen af snacks undervejs. Fragt fra DK er dyrt, og der er relativt gode indkøbsmuligheder det meste af vejen. 
- Det er sjovere at gå med lavere vægt. Hyppigere depoter kan give bedre flow, men kræver mere logistik.
- Der kan købes snacks i mange DNT hytter på vejen (selvbetjente og betjente hytter). Udnyt til at bære færre snacks og køb undervejs - priserne er fair.
- Kontakt alle steder du planlægger at sende depot til i forvejen, hvis de skal hente/opbevare noget for dig.
- Dobbelttjek indkøbsmulighederne for benzin (må ikke sendes med posten). Det kan være nødvendigt at købe lager og gå med ekstra på visse etaper. 
- Overvej at sende en pakke retur hvis der er udstyr du ikke bruger
</div>

# Etapebeskrivelse/overvejelser

## E1 - Lindesnes til Ljosland {#agder-sør}

Ruten her fungerede fint på cykel og man kan også sagtens vælge at gå den. Det er svært at stå på ski denne etape dog. Vi havde booket forskellige steder at overnatte på vejen, men vil du hellere i telt med det samme kan du spørge private om du må sætte telt op i deres baghave. Vi cyklede mellem 10 og 50 km pr. dag, men det kan sagtens cykles på 3 dage selvom vi brugte væsentligt mere pga. start udfordringer. Cykler og tasker efterlod vi til opbevaring på Ljosland fjellstue, hvor vores pulke og ski stod klar. Vi havde sat udstyret af på vejen til Lindesnes, hvor vi selv blev sat af med cyklerne.

GPS’en havde vi ikke helt fået til at fungere endnu, så hele ruten er desværre ikke tracket, men vi fulgte bare vejene fra Lindesnes til Spangereid, Konsmo, Eikerapen og Ljosland. 

*Læs [blogindlæg.](/2025-01-09-e1/)*

## E2 - Setesdal og Sirdalsheiene {#setesdal}
**Ljosland til Haukeliseter.** 

Fra Ljosland fulgte vi løjpen rundt om søen, men hvis isen er sikker, er det hurtigere at krydse vandet. Lige efter vi forlod løjpen bøvlede vi med åbent vand pga. strøm, men det kan lade sige gøre at komme rundt om. Ellers gik det fint de første dage, dog med bratte partier hvor vi måtte hjælpe hinanden med at få de tunge pulke op (det bliver bedre undervejs som man bliver stærkere og vænner sig til det). Enkelte steder var det vanskeligt at krydse strømmende vand, og det var derfor godt at gå efter broerne. Efter Gaukhei gik det lettere at komme frem. 

De store vand var dog ikke sikre ifølge Varsom, så undervejs måtte vi ud på nogle omveje ift. vores planlagte rute. Vi valgte at følge vinterløjpen (ikke kvistet) på land fra Taumevatn til Kringelvatn for at undgå Svartevatn, selvom vandvejen selvfølgelig er hurtigere hvis du kan gå der. For at undgå Blåsjø gik vi ad sommerruten fra Gyvasshytta: det var udfordrende på ski, men gik an. Det er et fredet område, så man skal holde sig til ruterne. På den anden side af Gyvassfjeldet var der en dæmning man kunne passere. Det var ikke den bedste rute, men det gik an. 

Derfra gik det fint, indtil nedkørslen til Krokvassstølen, hvor det ikke er at anbefale at følge ruten - det var en brat og træls nedkørsel på slutten. Fra Krokvatn til Bleskestad havde vi problemer med åbne bække, tæt skov og stejle nedkørsler, men det lader sig gøre selv om det er udfordrende. Det samme gælder op mod Sandvatn. Vi endte med at følge bækken som var frossen de fleste steder. 

Holmavatn er reguleret vand, så vær opmærksom på skiltning her ift. hvor det er sikkert at gå. Er vandet ikke sikkert, går der en vej langs, som man sikkert kan følge. Nedkørslen ved Kjelatind har nogen skumle drops. 

Generelt udfordrende rute fra Ljosland til Haukeliseter men også meget smuk, og vi havde det helt for os selv! Der er masser af DNT hytter man kan benytte, men du kan selvfølgelig spare lidt km ved at sove i telt så du undgår omveje. Der er masser af muligheder for at tilpasse ruten i dette område. 

*Læs [blogindlæg](/2025-01-23-e2/).*

## E3 - Hardangervidda {#hardangarvidda}
**Haukeliseter til Finse**

Fra Haukeliseter kan man gå mod øst for at få en mindre brat opstigning til Hardangervidda. Pga. sneforholdene valgte vi dog at gå lige på den bratte, og med tålmodighed og bauting gik det fint. Vi kom hele vejen til Hellevassbu på første dagen, men måtte gå lidt i mørke til sidst - fint stræk. Efter Hellevassbu valgte vi at gå mod Litlos for ikke at gå i stærk modvind, og få at kunne gå på hytte, hvis vinden tog til. Alternativt kan man krydse længere øst direkte mod Sandhaug (men denne rute har vi ikke gået, så jeg kan ikke sige, om den er god). Ruten over Litlos fungerede super godt, men det er selvfølgelig en lille omvej. Til info var Besso hytten lukket om vinteren. De andre hytter vi var forbi, havde en selvbetjeningsløsning man kunne anvende. Ellers gik turen mod Finse uden problemer, en skøn uge i relativt let terræn og med gode forhold. 

*Læs [blogindlæg](/2025-01-31-e3/).*


## E4 - Skarvheimen {#skarvheimen}
**Finse til Tyinkrysset**

Vi fulgte vinterløjpen (ikke kvistet) fra Finse indtil Geiterryghytta. Herfra gik vi over Vestredalsvatn og op mod Bolhovd i stedet for over Geiterryggen - det fungerede fint og sparede os for nogle højdemeter. Derefter fulgte vi igen vinterruten, som havde nogen spændende og udfordrende nedkørsler, men ellers gik det godt. Fra lungdalshytta gik vi op forbi Julsennuten og videre til Bjordalsvatn. Lang opstigning! Nedkørslen til Breistølen er at foretrække at tage med sigt, der er mange store drops. Derfra og til Suletinden går man op i en uendelighed. Efter Sulebu kan du følge langrendssporet ned til Tyinkrysset. Skarvheimen er udfordrende med mange op- og nedkørsler, men ruten fungerede super. 

*Læs [blogindlæg](/2025-02-07-e4/).*

## E5 - Jotunheimen og Gudbrandsdalen {#jotunheimen}
**Tyinkrysset til Sulseter gennem Vinstra**

Fra Tyinkrysset gik vi op langs vejen til Tyin. Derfra kan man både vælge at gå nord på mod Bygdin og/eller Gjende. Går du nord på kan du krydse ved Otta eller Dombås. Går du i stedet mod øst, som os, kommer du til Vinstra. Generelt fungerede vores rute mod Vinstra super. Men krydset i Vinstra er udfordrende, og kræver hjælp til pulk transport (det lykkedes heldigvis også). Men rutevalget her hænger også lidt sammen med om man vil gå gennem Rondane eller Dovre fjellet. Rondane er afblæst og snefattigt (det var det i hvert fald i år), men er et smukt fjeldområde. 

Tilbage til denne etape: vi gik fra Tyin gennem Yksendalen og over vandene mod øst indtil Øyangen. Herfra gik vi på scooterspor hen til området omkring Veslefjell, hvorfra vi kørte på vejen (den var ikke gruset) ned til Slangen. Herfra kunne vi komme ind på langrendsløjpe og følge dem gennem Espedalen og Fefor. Efter Fefor højfjellshotel fulgte vi igen vejen (træls for pulkene, men vi kunne køre lidt i kanten). Vi sov i en baghave lidt uden for Vinstra, og fulgte dagen efter marker og småveje ned til byen. I byen skaffede vi et lift til pulkene, som blev kørt op til Sulsæter fjellstue. Imens kunne vi gå derop af vejen. Fra Nysætra var der løjpenet (det går både med og uden ski at gå herfra til Sulsætre). 

*Læs [blogindlæg](/2025-02-14-e5/).*

## E6 - Rondane {#rondane}
**Sulseter til Folldal**

Fra Sulseter fulgte vi løjpenettet til Furusjøen. Derfra gik vi op igennem dalen og fulgte på den anden side vinterløjperne igennem Rondane (ikke kvistede endnu). Turen fra Rondvassbu til Dørålseter var afblæst, snefattig og mildest talt udfordrende. Men hamrende smuk! Fra Dørålseter gik vi til Folldal på en blanding af egne spor, veje og løjper. Det gik fint, men det havde sikkert været flottere at fortsætte gennem Rondane - det ville til gengæld være en omvej og sikkert fortsat snefattigt (det sagde rygterne i hvert fald). Har man valgt at gå længere nord i Jotunheimen kommer man i stedet igennem Dovre frem for Rondane. Havde vi gået igen tror jeg vi ville have prøvet det, men vi kan jo ikke sige om det er bedre. 

*Læs [blogindlæg](/2025-02-20-e6/).*

## E7 - Folldal-Røros {#folldal}

Fra Folldal gik vi i lavlandet mod Røros. Dette vil vi ikke anbefale, overvej i stedet at gå op i fjeldet igen, gå mod Einumdalen, Kvikne og Forollhogna, og derfra ned ved Ålen og op i Kjølifjellet på den anden side. Vi har ikke gået ruten og kan derfor ikke anbefale det, men giv det en overvejelse. Hotelbestyreren på Folldall fjeldstue er meget behjælpelig med rutevalg, og anbefalede os at gå denne vej. Kommer man fra Dovre istedet for Rondane vil man også kunne gå mod Kvikne og Forollhogna. Fordi vi havde en bagkant ift. at nå tog til familiebesøg valgte vi alligevel at blive i lavlandet, og det kan også sagtens lade sig gøre. Det er bare mere bøvlet og mindre hyggeligt end at gå i fjeldet. 

Det vi gjorde var følgende. Fra Folldall forsøgte vi at følge en hundeløjpe, men denne forsvandt desværre pludseligt. I stedet burde vi have fulgt løjper og sæterveje oppe i fejldet. Alternativt have taget en sommervej op til Gammelsætran. Fra Gammelsætran kunne vi følge en fin hundeløjpe og langrendsspor frem til Savalen. Her gik vi på en lille hyttevej langs vandet (fordi vi ikke fandt en vej ned til vandet), men kom hellere ud på vandet fra starten. Fra Savalen fulgte vi hundeløjpe (fra femundsløpet) ned til E3. Her var det brat stop. Vi var ikke heldige at få et lift til pulkene, og forsøgte derfor at fortsætte lidt længere af hundeløjpen i stedet. Vi havde håbet at kunne komme ned til E3 igen længere øst, men det gik desværre ikke. Derfra valgte vi så at fortsætte af løjpen ned mod Tynset. Grundet vejret som var mildt og regnfuldt var dette en kæmpe fejl - der var nærmest ingen sne helt nede i dalen. Vi skulle i stedet have forsøgt at komme over E3 og finde en vej op på den anden side fx af sommervejen ved Ekra og af langrendsløjper derfra (tjek skispor.no). 

Nå, men ned til Tynset kom vi, og heldigvis kunne vi følge hundeløjpen hele vejen til Tolga selvom den var godt mudret. Vi var heldige at blive tilbudt et sted at sove ved nogle flinke folk på vejen, for der var ikke noget rent vand i området. Vi bar pulkene gennem Tolga men kom hurtigt op til småveje og skiløjper igen. Derfra kunne vi følge skispor til Kletvollen, hvorfra vi kom af sommervej ned til Os. I Os var det igen brat stop. Vi havde tænkt vi skulle følge den gamle kongevej (Fv531) men den var helt bar for sne, og fuld af grus. Langsommeligt lykkedes det os at komme frem, og vi fandt efter kort tid en mindre vej langs Glomma som ikke var ryddet for sne og vi derfor kunne bruge. Lidt før Røros krydsede vi hovedvejen og brugte skisporene ind mod byen. 

Denne rute var et kæmpe bøvl og fungerede dårligt for os. Men vi lærte også en masse, og man kan komme frem af overraskende mange veje. Det var hårdt hele tiden at skulle træffe vejvalg, og vi besluttede derfor fremover, som udgangspunkt at følge de hjemmefra planlagte ruter. Når vi nu endelig landede i Røros må man tilføje at det var en virkelig smuk by! Vi missede lige nøjagtig det årlige marked, men det må vi opleve en anden gang:) 

*Tip: overvej vejen fra Tyinkrysset til Røros / Ålen samlet (E5, E6 og E7). Der er flere veje at gå her, og alle har sikkert deres udfordringer og styrker. 

*Læs [blogindlæg](/2025-02-24-e7/).*

## E8 - Røros-Storlien {#roros}

Fra Røros tog vi langrendsløjpen ud af byen mod Aursunden. Herfra havde vi planlagt at gå af skispor og vand til Stugudalen, men vi blev bekymret for at sneen ville være umulig i det varme vejr, og at skoven var for tæt. Derfor valgte vi i stedet at gå op over fjeldet nord for Aursunden, mod Busjøen. Her er to hyggelige åbne hytter (Busjø og Nesjø) som kan anbefales. Vi gik af sommervejen (hvor der var kørt med scooter) op til fjeldet. Ind over fjeldet gik det godt. Vi var ramt af regn i denne periode så fremdriften var langsom, men ruten fungerede. På den anden side af fjeldet, i Gauldalen, fandt vi et scooterspor, som vi kunne følge næsten hele vejen til hovedvejen 705 (vi krydsede Ysteosen). Derfra kan man følge langrendsløjper ned til Stuggudalen (vil ikke anbefale vejen, den er trafikeret og ryddet). 

Fra Stuggudalen kan man vælge at gå direkte ind i Sylan i Sverige. Smukt fjeldparti, og sikkert den flotteste vej. Det er dog kortere og hurtigere at gå over vandet, og vi valgte dette, da vi var godt bag planen på dette tidspunkt. Så fra Stuggudalen fulgte vi langrendsløjper til Nesjøen, søen krydsede vi direkte mod nord i stedet for at gå ind om hytter. Fra Storikvollen havde vi planlagt at gå mod Meråker, men da der ikke var noget sne i Meråker, lagde vi ruten om igennem Sverige. Vi valgte derfor at gå af de norske og svenske vinterløjper (markerede) til Blåhammeren, Rundvallen, Storvallen og Storlien. Især ind mod Storlien blev der mange markeringer, og mange scooterspor. Ikke så hyggeligt, men praktisk når man er i byområde. I Storlien var der mulighed for at handle og tage på godisfabrik, og der var meget hjælpsomt personale på fjeldstuen. 

Alt i alt endte vi med at være godt tilfredse med vores rutevalg på denne etape, selvom det var langt fra det planlagte. Det tager dog lidt på kræfterne hele tiden at lægge rute om og undersøge alternative muligheder. Men sådan er det, man må tilpasse sig forholdene. Og uanset hvor godt man har forberedt sig hjemmefra, kan der være grunde til at den rute, man har planlagt, ikke er ideel alligevel. 

*Læs [blogindlæg](/2025-02-31-e8/).*

## E9 - Skjækerfjella {#skjakerfjella}
**Storlien til Gaundalen**

Fra Storlien Fjeldstue fulgte vi scooter/skispor op på fjeldet nord for. Der er mange veje at vælge herfra, enten kunne vi gå direkte tilbage mod Norge, eller blive i Sverige (næsten hele vejen på scooterspor), til Gjefsjøen. Vejen i Sverige er lidt længere, men med sporene er den væsentlig mere effektiv. I sidste ende afhænger det af temperament og forhold. Vi valgte en mellemvej, hvor vi tog en dag på svenske scooterspor over Rensjøen, Middagsfjellet og til Skalsvatn (her sov vi i en hyggelig lille bålhytte). 

Fra nordenden af Skalsvatn var der skispor ind til grænsen på skt. olof leden, og vi havde forventet at der var det fra den norske side ned til Sandvika og innsvatn. Det var der også, da vi først fandt den… Vi bøvlede rundt i det her område og havde vanskeligt ved at finde løjpen, og det var ikke særligt enkelt at gå udenfor heller (meget kuperet “bobbel” landskab). Hvis du oplever det samme, kan du overveje at følge Skt. Olof-leden ned til vestenden af Innsvatn, og fortsætte over vandet derfra - en omvej, men måske lettere. 

Fra Innsvatn fulgte vi langrendsløjper nordpå til Verasvatn. Her lå vi vejrfast på DNT Verastue (ganske hyggelig) inden vi kunne fortsætte. Fra Vera gik vi mod Lakadalen. Vi gik over Reinsmyrhøgda (og var heldige at møde en snerydder som kort efter kom og kørte spor op til os - TAK!). Men i bagklogskabens lys, havde det været meget lettere at gå lidt længere mod vest og gennem dalen vest for Reinsmyrhøgda. Det var fint at gå i Lakadalen, selvom det er istidslandskab med en masse små-høje, og lidt svær mikro-navigation. Vi holdte os på vestsiden af dalen indtil Grønlivatn, herfra er det lettest at følge sommerstien mod Gaundalen. Hyggelige og hjælpsomme folk på Fjellgården her. 

*Læs [blogindlæg](/2025-03-07-e9/).*

## E10 - Blåfjella og Lierne {#lierne}
**Gaundalen til Røyrvik**

Bestyrerne på Gaundalen skal nok hjælpe dig godt videre derfra. Du kan følge bækken fra Fjellgården op til Småtjønnin, og derfra op igennem fjellpasset nord for Tjønnklumpen, over Litltjønna, nord om Gaundalklumpen og ned i Sørskaret langs Linbekken til Holderen (hold dig sydligt for skaret her). På nogle kort kan man se en mastelinje, som er fin at følge hele vejen til sørskaret - men den findes ikke længere i virkeligheden! Så der er fortsat en fin ryddet vej, men altså ingen master at se. 

Fra Holderen gik vi op til Skjeldbreien og videre til Rørtjønna. Vejen op til Rørtjønna var træls, men heldigvis kort. Herfra gik vi til Storkasstjønna og op i fjeldet der fra mod vest. Jeg er sikker på at der er mange forskellige veje man kan gå her - vi valgte at gå mod Lierne over fjeldet i stedet for at gå gennem dalen som vi havde planlagt hjemmefra - vi ville gerne holde så meget højde som muligt fordi sneforholdene var bedre her. Generelt gik turen over fjeldet godt, men vær forberedt på at det er istidslandskab, og kringlet mikro-navigation imellem de tusinder af små søer (fx ved Finnbuhøgdin og igen i området ved Luruvatnet).  

Når du er nede fra fjeldet igen og kommer til nordenden af lille Tissvatn, kan du følge sommervej/scooterspor, gå evt. over Djupvatn men kom op på land igen ved den sidste hytte på sødøst tangen. Følg derfra vejen til Laksjøen, og gå mod øst når du kommer til hovedvejen. Vi blev tippet om at gå over en mark ned mod vandet (ca. ved Nessetveien 36), og krydse over til Eidsholmen (vær obs på åbent vand). Fra Eidsholmen kan du komme ud på scooterspor ind mod Sandvika/Nordli. Herfra fulgte vi skispor til Kvelia. Alternativt kan man gå mod Sandsjøen i stedet for Laksjøen, og fortsætte af scooterspor til Kvesjøen. 

Både Lierne og Kvelia er utroligt hyggelige steder at besøge. Meget hjælpsomme folk, gratis mad, uldsåler og overnatning mm. 

Fra Kvelia fulgte vi scooterspor gennem et lille hjørne af Sverige til Tunnsjø. Det gik fint, og havde man haft bedre sneforhold, kunne man være kommet langt denne dag. Fra Tunnsjø til Liminingen var det noget mere besværligt, og med meget bratte partier på scooterløjpen for skigåere med pulk. Men lykkedes gjorde det, med lidt tålmodighed både op og ned, selvom vi nogle gange måtte spænde skiene af og gå…

Da vi kom til den første hytte ved Liminingen, gik vi ned til søen og fortsatte der. Og så var det ellers mange timer på vandet. Undgå vigen ind mod Røyrvik, ellers var isen god. I byen gik vi på vejen for at komme frem til Fjellstuen. Vi var heldige at gå der imens der faldt sne. 

*Læs [blogindlæg](/2025-03-15-e10/).*

## E11 - Børgefjell {#borgefjell}
**Røyrvik til Hatfjelldal**

Vi valgte at følge vejen fra Røyrvik til Namsvatn, da vi var heldige at der faldt sne imens gik dette fint, og der var meget lidt trafik. Alternativt kan man gå i myrområderne, men vær opmærksom på at mange af vandene er meget regulerede her, og derfor ikke sikre - forhør dig på den lokale tank- og turiststation.

På Namsvatn kan du følge scooterløjpe helt til enden af søen, hvor vi sov ved Viermahytta. Herfra fulgte vi Viermadalen (vest for elven) op til store kjukkelvatn. På vej over og ned fra Børgefjeld gik vi også på vestsiden af dalen, men vær lidt opmærksom når du krydser Simskardelva, der er nogle skumle drops. Fordi vi gik direkte mod Hatfjelldal, gik vi vest for Susenfjellet og ned i dalen langs Litle Susna (vi krydsede over på østsiden af elven). Denne rute fungerede godt, men når man kommer ned i Susendalen, er man begrænset til at følge vejen til Hatfjelldal. Det lod sig gøre for os, fordi vi fik et lift til vores pulke. Sneer det, går det sikkert også fint, du kan følge marker og en sommervej næsten hele vejen til Hatfjelldal. Men er det varmt og snefattigt, som da vi var der, er det svært at komme frem uden hjælp. 

Alternativet er at gå ned fra fjeldet mod Austre Tiplingen og følge scooterspor og egne veje derfra (nogenlunde langs Nordlandsruta) indtil nordenden af Røssvatnet. Går du derimod over Hatfjelldal har du omkring 50km på det store Røssvatnet efterfølgende (på godt og ondt - men fremdrift er der i hvert fald). Fjeldruten tættere på Sverige vil jeg tro er meget finere, men det er også meget op og ned, og nok ikke lige hurtigt som den anden vej. Det er en temperamentssag hvilken vej man går, og et spørgsmål om hvordan man får sine depoter til at gå op (ift. om man skal indenom Hatfjelldal og proviantere / hente pakke). 

*Læs [blogindlæg](/2025-03-27-e11/).*

## E12 - Okstindan {#okstindan}
**Hattfjelldal til Graddis (nær Lønsdal)**

Fra Hatfjelldal tog vi scooterløjpe til Røssvatnet, og fulgte derefter vandet til Steikvasselv. Smuk udsigt! Fra Steikvasselv gik vi op i Spjeltfjelldalen og fulgte den hele vejen til Gressvatnet. Fra Gressvass er det oplagt at gå over Umbukta og følge Nordlandsruten over Melkfjellet. Vi havde imidlertid lidt travlt for at nå frem til Graddis og mødes med nogle venner, og der var desuden meget overskyet, så vi forventede ikke at kunne se noget i fjeldet alligevel. Vi skar i stedet for et hjørne gennem Sverige, og gik fra Gressvatnet, til Øver-uman vandet, krydsede E12 og fulgte sommerstien over Mjølkbacken til Lil-uman vandet. Det gik helt fint, men man kan overveje at gå over E12 ved Kåtanviken i stedet for, der er en lille hyttevej, som der måske også går scooterspor fra, hen over fjeldet. 

Tilbage i Norge fulgte vi bekken til Kvitsteindalstunet hvorefter vi gik ind på Nordlandsruten igen mod Kvepsendalskoia. I stedet for at gå til Virvasshytta gik vi længere nord og krydsede elven ved dæmningen. Mange går her fra af sommervej til E6, og følger E6 til Lønsdal.  Vi havde ikke lyst til at gå på hovedvej, og forholdene var heller ikke til det (det ville fungere bedre i snevejr), så i stedet gik vi mod Nasafjeldet og ind i Sverige derfra. I Sverige fulgte vi mærkede (men meget lidt brugte) vinterløjper til Vuoggatjålmjavrre, og videre hele vejen til Alep Njallajavre. (Der var flere små åbne svenske hytter her i området, hvor man kan søge ly, men skal man overnatte skal man booke på forhånd). 

Fra Alep Njallajavre fulgte vi sommersti til Graddis Fjellstue. Udfordrende at komme ned, og endnu mere at komme op igen i dyb nysne. Kan man undgå at få depot her, giver det meget bedre mening at blive oppe i Sverige (Fjeldstuen er også noget nedslidt). 

Alternativerne til denne rute er E6 (hurtigere hvis forholdene er til det) eller Nordlandsruta gennem Saltfjeldet (en omvej men sikkert smukt). Vi var godt tilfredse med vores valg, taget forholdene i betragtning.

*Læs [blogindlæg](/2025-04-01-e12/).*

## E13 - Sulitjelma og Padjelanta {#padjelanta}
**Graddis til Ritsem**

Fra Graddis havde vi planlagt at gå til Sulitjelma, men vi endte med at gå i Sverige i stedet for. Ruten mod Sulitjema fulgte meget vej, og vi tænkte derfor at Sverige var mere oplagt. I Sverige fulgte vi til gengæld ganske trafikerede scooterløjper den første tid (det var påske), før vi kom ind til nationalpark og fredet område. Begge veje fungerer helt sikkert. 

Vi gik af sommerstien op fra Graddis til grænsen ved hovedvejen 77. Hvis ikke du kan finde et scooterspor bør du måske følge vejen. Vi brugte 4 timer på 3 km her - men der var også en meter dyb nysne og nylæssede tunge pulke. Uanset er det en udfordrende stigning af sommerstierne. 

Kort efter grænsen kunne vi dreje af vejen og følge en vinterløjpe/scooterspor. Den viste sig at være meget mere trafikeret end vi havde forventet, men det var faktisk til vores held, for sneen blev ved med at falde i store mængder - så sporene var en stor hjælp, omend støjen var træls. Vi fulgte spor hele vejen til Pieskehaure (over Mavas), herfra gik vi ind i nationalpark uden scooterlarm. Vi fulgte mere eller mindre Nordkalotleden til Staloluokta. Hytterne her i området er STF og af varierende størrelse: velholdte, hyggelige og man kan altid få en plads. 

Fra Staloluokta gik vi øst om Padjelanta, ned til Arasluokta, fulgte Nordkalotleden igen ned til Vastenjaure, og derfra vandsystemet (øst for) indtil Vuojatstugan, hvorfra man var ude af Padjelanta nationalpark, og der igen var scooterspor, som følger Akkastugona og over Akkajaure til Ritsem. 

Generelt var vi godt tilfreds med denne rute, men turen ned til og op fra Graddis kunne vi godt have undværet. Foretrækker man at blive lidt længere i Norge, er ruten op til Sulitjelma sikkert også god. 

*Læs [blogindlæg](/2025-04-07-e13/).*

## E14 - Abisko nationalpark {#abisko}
**Ritsem til Abisko**

Fra Akkajaure kan man følge vejen op på fjeldet mod nord, der er scooterspor langs vejen. Når man kommer op til mastelinjen går det fint at følge den til enden at Autajaure. Herfra krydsede vi ind i fjeldet til Hukejaure Fjellstue (meget hyggeligt sted). Vi foretrak ikke at gå på spor, og så ingen grund til at gå en omvej mod øst. Derfor fortsatte vi mod grænsen (forbi Ivarsteinen, en grænsemarkering) og derfra nordover langs grænsen indtil Tjåvejaure. Herfra fulgte vi vandsystemet mod nordøst og ramte Kungsleden nord for Tjækja fjellstue. Resten af vejen til Abisko fulgte vi Kungsleden. Vi overnattede på Abisko Fjellstue og modtog depot her. 

Vi var godt tilfredse med denne rute. 

*Læs [blogindlæg](/2025-04-21-e14/).*

## E15 - Øvre Dividalen {#dividal}
**Abisko til Kilpisjavri**

Fra Abisko kan man vælge at følge Tornetræsk mod øst, og derfra gå af scootersporene i Sverige mod Kilpisjavri. Man kan også følge Tornetræsk mod vest til Lappjordhytta og mere eller mindre følge sommerstien nordpå derfra til Godalshytta. 

Vi gik midt imellem. Krydsede Tornetræsk og gik op over fjeldet ved Orddajohka (skoven er tæt, men det kan godt lade sige gøre at komme op på vestsiden af vandet. Vi kom ned til Geavdnjajavri på den anden side, gik over vandet og krydsede ved Røkskardet over til Altevatnet. Det fungerede fint for os, men alternativ kan man tage omvejen over Leinavatn.

På Altevatnet gik vi mod nordøst ned til Langbukta og Politiodden. Herfra er der en sommersti hele vejen til Havgahytte, som vi fulgte nogenlunde (og noget af vejen var vi heldige at der var et scooterspor, selvom det kun er ærindekørsel, som er tilladt i området). Havgahytta er en hyggelig selvbetjent og gratis bu. Vi fortsatte herfra op mod Julosvaggi, rundt Jerta og langs sommerstien mod Dærtahytta (man passerer en gruppe samiske hytter på vejen). Ruten var fin, men vi havde langsom fremdrift pga. dyb nysne og whiteout da vi gik der. Der er ingen faste spor, men man kan være heldig at der findes scooterspor til og fra hytterne ved Cievccasjavri. 

Fra Dærtahytta valgte vi at gå rundt Deartavaggi til Rostojavri og gennem dalen til Riehttejavri hvor vi krydsede et lille pas, Salbmi (det var dog helt fyldt med sne, så det kan nok bedre betale sig at gå vest rundt om (mod Moskanjavri). Derfra gik vi til Pæltsastugan. Ruten fungerede godt, alternativt kan man gå over fjeldet og fortsætte lidt længere tid på den norske side. Vi valgte at gå gennem Sverige og mod Kilpisjavri fordi vi skulle modtage nogen skistøvler her. Fra Pæltsastugan fulgte vi Nordkalotleden til trerigsgrænsen og derfra fulgte vi vand og scooter/skispor mod Kilpisjavri. 

Alt i alt fungerede ruten godt. 

*Læs [blogindlæg](/2025-05-01-e15/).*

## E16 - Kilpis-Masi {#kilpis}

*Læs [blogindlæg](/2025-05-05-e16/).*

## E17 - Finnmarksvidda {#finnmark}

*Læs [blogindlæg](/2025-05-12-e17/).*

## E18 - Magerøya {#mageroya}

*Læs [blogindlæg](/2025-05-17-e18/).*

