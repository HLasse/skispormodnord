---
layout: page
title: Rute 
toc: true
---

Denne side indeholder vores planlagte og faktiske ruter, samt nogle af de overvejelser vi havde før og efter turen. Hvis du overvejer at planlægge din egen tur, så er vores bedste råd at sætte god tid af til at ruteplanlægge. Det kan være fristende bare at kopiere andres rute, men den viden og læring man får fra at lave sin egen rute er uvurderlig. Man kommer uanset hvad til at ændre i sine planer undervejs, så på forhånd at kende området og have taget stilling til mulige plan B'er er en kæmpe hjælp. Det er dog en proces der tager tid, så væbn dig med tålmodighed!


# Rute og ruteplanlægning

Vi brugte en blanding af [UT](https://ut.no){:target="_blank"} og [OutdoorActive](https://outdooractive.com){:target="_blank"} til at tegne ruter og lave GPX filer. UT er nice fordi den viser DNT's rutenet og hytter, men den dækker kun Norge. OutdoorActive dækker bredere, men kan være lidt mere vanskelig at tegne i (husk at brug deres "Topo" kort). 

På turen havde vi lagt ruterne ind på en GPS/nødsender samt på Topo GPS app'en på vores telefoner. Det gjorde det lidt nemmere at navigere under dårligere forhold, og at tegne nye/alternative ruter ind undervejs. 

Du kan se de individuelle planlagte etaper på OutdoorActive [her](https://out.ac/IXaFqX){:target="_blank"}. En samlet GPX fil kan hentes [her](/assets/maps/sorted_npl_planlagt.gpx). 

Intet går jo som bekendt som planlagt. Den faktiske rute vi gik (med trace cirka hvert 30. minut) kan hentes som GPX fil [her](/assets/maps/sorted_NPL.gpx), eller ses på kortet herunder sammen med den planlagte rute. Du kan med fordel ændre kortet til "OSM topo (OpenTopoMap)" for bedre at se højder. 

<iframe src="/assets/maps/faktisk_planlagt.html" width="100%" height="600" style="border:none;"></iframe>

Kortet herunder viser de individuelle dagsetaper.

<iframe src="/assets/maps/faktisk_tur.html" width="100%" height="600" style="border:none;"></iframe>

# Depoter

Før turen fordelte vi al vores preppede mad og udprintede kort i junior-flyttekasser (2 stk. per etape/14-21 dage). Disse blev løbende sendt op til os som vi bevægede os fremad i landet. De planlagte depotsteder kan ses i nedenstående tabel.

| Etape | Sted | Adresse | Forventet antal dage | Benzin indkøb | Noter |
|-------|------|---------|------------------|---------------|-------|
| 2 | Ljosland Fjellstue | | 9+1 = 10 dage | I pakke | Leveret på vej til Lindesnes |
| 3 | Haukeliseter Fjellstue | | 12+1 = 13 dage | I pakke | Leveret på vej til Lindesnes |
| 4 | Tyinkrysset - Tyin Filefjell | Tyin Filefjell Grøvstølvegen 43, 2985 Tyinkrysset, Norway | 12+1 = 13 dage | Intersport Filefjell | Pakken blev leveret til en butik 30km væk. Fik hjælp af flinke receptionisterne til at skaffe den. Overvej andre muligheder eller vær sikker på at pakken bliver leveret på stedet.  |
| 5 | Folldal - Folldal fjellhotel | Folldal Fjellhotel, Storhøseter, N-2580 Folldal, Norway | 10+1 = 11 dage | Fjelltid Folldal | NOTE: fik ikke denne leveret, men fik tilsendt i Røros i stedet. |
| 6 | Dalådalen (Meråker) - Turifoss Camping | Turifoss Camping, Dalåmoveien 341, 7530 Meråker, Norway | 11+1 = 12 dage | Europris i Meråker | NOTE: fik ikke denne leveret, men klarede os fra Røros til Røyrvik i stedet.  |
| 7 | Røyrvik - Limingen gjestegård | Limingen Gjestegård, Dærgaveien 15, 7898 Limingen, Norway | 16+1 = 17 dage | Røyrvik auto/benzinstation |  |
| 8 | Graddis Fjellstua | Graddis Fjellstua, Graddisveien 205, 8255 Røkland, Norway | 14+1 = 15 dage | Mulighed for depot, kan forsøge at skaffe benzin | Kontakt forinden angående benzin  |
| 9 | STF Abisko Turiststation | STF Abisko Turiststation Abisko Turiststation 2 SE98107 Abisko Sweden | 11-14 + 1 = 12-15 dage | Primus powerfuel i butik |   |
| 10 | Nærbutikken Maze | 9525 Hiersaluokka, 9525 Máze, Norge | 10-13 + 1 = 11-14 (12) dage | Ikke mulighed for benzin | |

Vi endte med IKKE at få leveret i hverken Folldal eller Meråker, da vi mødtes med Solvejs familie på en kort skiferie, og fik dem til at tage forsyninger med. Dette passede med at springe depotet i Folldal over, rykke depotet til Røros, og springe depotet i Meråker over. 

**Tips**
- Overvej at købe størstedelen af snacks undervejs. Fragt fra DK er dyrt, og der er relativt gode indkøbsmuligheder det meste af vejen. 
- Det er sjovere at gå med lavere vægt. Hyppigere depoter kan give bedre flow, men kræver mere logistik.
- Kontakt alle steder du planlægger at sende depot til i forvejen, hvis de skal hente/opbevare noget for dig.
- Dobbelttjek indkøbsmulighederne for benzin (må ikke sendes med posten). Det kan være nødvendigt at købe lager og gå med ekstra på visse etaper. 


# Etapebeskrivelse/overvejelser

## E1 - Lindesnes til Ljosland
## E2 - ...


