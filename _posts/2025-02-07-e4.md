---
layout: post
title: Etape 4 - Skarvheimen, Finse til Tyinkrysset
subtitle: Så gik der en måned!
thumbnail-img: /assets/img/posts/e4/cov.jpg
---

Vi er nu kommet til Tyinkrysset, cirka en femtedel oppe i Norge, og en måneds tid inde i turen. Her er vi omgivet af storslåede fjeld, med Jotunheimen og Hurrungane som naboer. I morgen drager vi ind i Jotunheimen med kurs mod Vinstra i Gudbrandsdalen og derefter mod Folldal.

Da vi afsluttede sidste etape ved Finse, tog vi en ekstra hviledag for at give kroppen lidt restitutionstid. Vi kan godt mærke, at vi nu har været på tur en del længere tid end vi plejer, og de ømme fødder, ben – og albuer af en eller anden grund – satte pris på en hviledag. Her sagde vi også farvel til Erik, som havde familietræf, før vi drog videre over Skarvheimen. Et vildt fjeldområde med rætti' meget op og ned - men wow, der var flot (når man kunne se noget). Vi har fået trænet vores færdigheder med ski og pulk ned af bratte nedkørsler med skumle usynlige drops, og vores tålmodighed med at gå op af bakke timevis i træk.

![Erik](/assets/img/posts/e4/1.jpg){: .mx-auto.d-block :}


Undervejs blev det til en enkelt vejrfast nat på hytte, og en hel masse pandekager fra DNT hytternes proviantlagre. De er overraskende velforsynede, og et fint supplement til vores hjemme-præppede mad. Vi har nemlig været på ufrivillig slankekur den sidste måned, og det kan ses og mærkes, at det tærer på vores kroppe. Hvad der hjemmefra virkede som ufatteligt meget mad (som vi var sikre på var umuligt at spise), synes nu af meget lidt. Og vi er overraskede over, hvor meget man kan tænke på mad, når man er ægte sulten :D Så vi har set frem til at handle her i Tyin, og udvide vores madlager med meget mere smør og chokolade!

![Tyin](/assets/img/posts/e4/2.jpg){: .mx-auto.d-block :}

Alt i alt har den sidste etape budt på både trætte og hårde dage, ski-flow og højt humør, øjeblikke af lykke, og totale sammenbrud.... Etapen har lært os at acceptere, at livet såvel som skiture, går op og ned! Men sikke et overskud man kan få af en hotelnat og morgenmadsbuffet. Vi er hammerklar på at fortsætte i morgen.