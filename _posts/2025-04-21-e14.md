---
layout: post
title: Etape 14 - Abisko nationalpark, Ritsem til Abisko 
subtitle: Påskestemning
thumbnail-img: /assets/img/posts/e14/cov.jpeg
---
Vi sidder og nyder en solplet på en tiltrængt hviledag efter 17 dage i streg på skiene. Vi føler endelig, at vi har fundet vinteren - her er frost og sne, men samtidig varmer forårssolen os godt igennem. 

![Sol i Abisko](/assets/img/posts/e14/1.jpeg){: .mx-auto.d-block :}

I starten af turen gik vi alt den tid solen var fremme, og sad hver aften i pandelygternes skær i lejren. Siden har vi måtte omstille os til, at man ikke behøver gå, bare fordi der er lys, og nu ser vi efterhånden ikke mørket længere - solen er der næsten hele tiden. Man mærker virkelig årstidernes skiften herude; på lyset og temperaturen, men også på livet i fjeldet. Dyrene nyder ligesom os den nye årstid, ryperne pludrer om kap mens elgene varmer sig i solen, og forleden så vi 6 svaner flyve over himlen. Hvor januar er stille og alle putter og gemmer sig for kulden, er der nu vældig livligt i fjeldet. Det er så hyggeligt at se på ryperne danse og sætte vingespor i sneen! 

![Flot](/assets/img/posts/e14/2.jpeg){: .mx-auto.d-block :}

Ligesom dyrene har vi nydt en ægte påsketur med Marcus og Stine gennem de smukke svenske nationalparker de sidste 12 dage. Vi har hygget os med aftensmad i aftensolen, og fået en god tan i ansigterne. Gået igennem smukke gamle samer bygder med farvede huse og traditionelle gamma’er og sludret med andre fjeldfolk på påsketur. 

Det er som om turen virkelig er vendt - sneen er kommet igen og forårs-solen gør at turglæden blomstrer. Men forårs-solen er også begyndt at smelte isen, og elvene åbner sig så småt, så det bliver spændende at se, hvor længe vandene kan bære os. Men for nu er optimismen i top og vi tør endda drømme en smule om Nordkapp igen!


![Is](/assets/img/posts/e14/cov.jpeg){: .mx-auto.d-block :}

*Læs [etapebeskrivelse.](/rute/#abisko)*